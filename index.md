---
layout: home
---
<!-- <div class="image-container">
    <img src="/assets/mzk.png" width="30%" height="30%">
</div>
--- -->
<img src= "assets2/uvod/lendl.jpg" width="30%" height="30%" style="float: right; margin-left: 10px;">

<div class="ntext">
<p>
<strong>Eduard Lendl (14. 3. 1893, Vysoké Chvojno – 20. 2. 1976, Brno) vystudoval český a francouzský jazyk na FF UK a dlouho působil jako učitel. V dubnu 1948 byl přeložen do Státní pedagogické knihovny, kde začal systematicky budovat sbírku šachové literatury, která je základem současného šachového fondu Moravské zemské knihovny.</strong>
</p>
<p>
Od 30. let působil v různých šachových klubech a ve výborech Olomoucké a Brněnské šachové župy. Od roku 1951 byl šachovým dopisovatelem ČTK a od 1952 šachovým spolupracovníkem Československého rozhlasu v Brně.
</p>
<p>
Z podnětu Eduarda Lendla bylo v roce 1950 při Státní pedagogické knihovně v Brně zřízeno šachové oddělení. První cílena akvizice pro toto oddělení byla učiněna v témže roce, kdy byl zakoupen fond knih z oblasti šachové teorie, sbírky partií a úloh, české a zahraniční časopisy, celkem 470 svazků, a to z majetku bývalého předsedy Brněnského šachového kraje Rudolfa Procházky. O dva roky později již fond čítal na 1000 inventovaných svazků, doplňovány byly zejména učebnice pro začátečníky i pokročilé. V rámci šachové knihovny byly rovněž pořádány besedy se čtenáři, první byla věnována poučení o tom, jak vyhledávat a půjčovat si šachovou literaturu; další byly věnovány např. delegátům šachových závodních klubů. Po vzoru brněnské knihovny doplňovaly šachovou literaturu i knihovny v Praze a Bratislavě a v roce 1953 k ní vydali společnou bibliografii.
</p>
<p>
Eduard Lendl šachovou literaturu nejen shromažďoval, ale také tvořil. Vydával bibliografie šachové a pedagogické literatury, bulletiny z turnajů a metodické příručky pro trenéry.
</p>
<p>
Sám šachy aktivně hrál za brněnský klub Duras, trénoval, věnoval se výchově mládeže i činnosti rozhodčího. Řada vynikajících šachistů za ním do knihovny chodila pravidelně studovat knihy ze šachové sbírky, zejména záznamy šachových partií, jichž jsou knihy o šachu plné. Šachu se věnoval i jeho syn Jiří Lendl a amatérsky i vnuk Ivan Lendl, oba však více prosluli díky své tenisové kariéře.
</p>
<p>
Šachový fond MZK dnes čítá téměř 6 000 svazků ve třicítce jazyků a kolem 100 titulů tuzemských i zahraničních časopisů. Je dodnes považován za jeden z největších v Evropě a stále doplňován.
</p>
<p>
Část fondu je digitalizována, jako například spisy Metoděje Garguláka, který po mnoho let sbíral šachové partie mistra světa Alexandra Aljechina (1892 – 1946). Partie přepsané na stroji a někdy i ručně malované jsou dostupné v <a href="https://www.digitalniknihovna.cz/mzk/periodical/uuid:206a5d94-0d9f-4549-ad2b-830e3da3b10f" style="text-decoration: underline; color: blue">Digitální knihovně</a>.
</p>
<p>
Šachový koutek Eduarda Lendla je místem, kde mohou zájemci ke studiu královské hry využívat nejen knihy a časopisy, ale také moderní šachový software. Oproti čtenářské průkazce si lze v knihovně vypůjčit šachové soupravy a hodiny. Koutek se nachází v prvním patře a je volně přístupný v otevírací době knihovny.
</p>
<p>
Na vybavení koutku, aktuálním doplňování šachového fondu i na dalších aktivitách spolupracuje MZK se Šachovým svazem ČR.
</p>

</div>


<div class="image-container">
    <img src="/assets2/uvod/sachy.jpg" width="70%" height="70%">
</div>

<div class="popis-obrazku">
<p>
Výběrová bibliografie Šachy z roku 1960 se svým zpracováním stala vzorem pro podobné příručky. LENDL, Eduard. Šachy: bibliografie šachové literatury zařazené ve Státní pedagogické knihovně v Brně. Brno: Státní pedagogická knihovna, 1960.
</p>
</div>

&nbsp;

<div class="image-container">
    <img src="/assets2/uvod/lendl19.jpg" width="70%" height="70%">
</div>

<div class="popis-obrazku">
<p>
Eduard Lendl si přehrává partie pro Bulletin finále přeboru ČSSR žen v šachu 1963
</p>
</div>

&nbsp;

<div class="image-container">
    <img src="/assets2/uvod/bulletin.jpg" width="70%" height="70%">
</div>

<div class="popis-obrazku">
<p>
LENDL, Eduard, ed. Bulletin finale přeboru ČSSR žen v šachu 1963 v Brně 3.-24.2.1963. Brno: KV a MěV ČSTV, 1963.
</p>
</div>

&nbsp;

<div class="image-container">
    <img src="/assets2/uvod/pravidla.jpg" width="70%" height="70%">
</div>

<div class="popis-obrazku">
<p>
Jako první přeložil do češtiny a vydal pravidla šachu Mezinárodní šachové federace (FIDE). Pravidla šachové hry FIDE: losovací tabulky. Brno: KVTVS, 1956.
</p>
</div>

&nbsp;

<div class="image-container">
    <img src="/assets2/uvod/helsinky.jpg" width="70%" height="70%">
</div>

<div class="popis-obrazku">
<p>
Sestavoval a vydával záznamy z turnajů i metodické příručky pro trenéry.
</p>
<p>
BÁRTA, Jan a LENDL, Eduard. Helsinki 1952: výběr 120 partií ze šachové olympiady. Brno: Státní pedagogická knihovna, 1954.
</p>
</div>

---

<div style="text-align: center;">
<a href="https://www.youtube.com/watch?v=A2LSzJT_r50" target="_blank">
<img src="/assets/video.png" alt="video" style="width:45px;height:auto;">
videoprezentace osobnosti Eduarda Lendla
</a>
</div>

&nbsp;


<div style="text-align: center;">
<a href="/image-gallery">
<img src="/assets/camera.png" alt="zahájené výstavy" style="width:40px;height:auto;">
fotogalerie - výstava Eduard Lendl
</a>
</div>

---