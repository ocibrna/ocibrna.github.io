---
layout: post
title: "Pokus o návod jak hrát na příčnou flétnu"
---
---

<img src="/assets/quantz1.png" width="30%" height="30%" style="float: right; margin-left: 10px;">
<div style="text-align: justify;">
Prvním z uvedených překladů, který vyšel roku 1990, je proslulý <strong>Pokus o návod jak hrát na příčnou flétnu</strong> flétnisty a skladatele Johanna Joachima Quantze (1697–1773) Spis vyšel poprvé v Berlíně roku 1752. Další vydání spadají do let 1780 a 1789, a to v nezměněné podobě. Současně s prvním vydáním vyšel překlad do francouzštiny, následovaly holandština (1754) a angličtina (1779).
Bělského překlad je prvním úplným překladem do češtiny – do jeho vydání bylo česky publikováno pouze několik citátů z Quantzova traktátu. Snaha zachovat věrnost originálu se projevuje též po stránce formální. Je zachována nejen původní forma, ale též typografická úprava. Kniha je založena na stejném dělení kapitol na paragrafy. Quantzem zdůrazněná slova jsou vytištěna proloženě. Čtenáři se tak nabízí případná možnost srovnání překladu s originálem. Jako pomocný zdroj uvádí Bělský anglický překlad Edwarda R. Reillyho: Essay of a Method for playing The Transverse Flute, London, Faber & Faber, 1966. Na něm oceňuje mj. bohatý poznámkový aparát založený na podrobném studiu pramenů a literatury, stejně jako porovnávání německého a francouzského textu.
</div>