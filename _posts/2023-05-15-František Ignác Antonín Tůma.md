---
layout: post
title: "František Ignác Antonín Tůma"
---
---
<img src="/assets/tuma/tuma2.png" width="30%" height="30%" style="float: right; margin-left: 10px;">
<img src="/assets/tuma/tuma1.png" width="30%" height="30%" style="float: right; margin-left: 10px;">

<div class="ntext">
<p>
Dalším skladatelem českého původu 18. století, jemuž Vratislav Bělský věnoval soustavnou ediční, badatelskou a interpretační aktivitu, byl vedle Jana Dismase Zelenky František Ignác Antonín Tůma (1704–1774), jenž patřil kolem poloviny 18. století k nejrespektovanějším hudebníkům tehdejší Vídně, především na poli chrámové hudby. Zvláště oceňováno bylo jeho kontrapunktické umění, v němž byl pokračovatelem svého učitele, dvorního kapelníka Johanna Josefa Fuxe.
</p>
<p>
Bělský připravil na základě vídeňských, drážďanských, berlínských i moravských pramenů edice řady Tůmových instrumentálních skladeb, které pak byly vydány ve dvou svazcích edice Musica Antiqua Bohemica – Composizioni per orchestra (1965) a Composizioni strumentali (1967). Tyto dva soubory, představující Tůmovy instrumentální tvorbu v celé její žánrové pestrosti, byly činem mimořádného významu. Z Tůmova odkazu bylo totiž do té doby k dispozici prostřednictvím novodobých edic jen nemnoho děl či jejich částí. Bělský představil ve svých edicích celkem 23 Tůmových skladeb různého druhu (sonáty, sinfonie, partity) pro různé sestavy smyčcových nástrojů.
</p>
<div class="image-container">
    <img src="/assets/tuma/tuma3.png" width="60%" height="60%">
</div>

<div class="popis-obrazku">
Plakát koncertu souboru Collegium musicum brunense 24. června 1958 na zámečku v Gohlisu v Lipsku.
Archiv Věry Mikuláškové (z pozůstalosti Vratislava Bělského).
</div>
&nbsp;
<p>
Řada Tůmových skladeb edičně zpracovaných Vratislavem Bělským byla interpretována také soubory Collegium musicum brunense a jeho nástupcem Českými komorními sólisty, jichž byl Bělský členem.
</p>
<p>
Vůbec prvním Tůmovým dílem, které zaznělo na koncertě Collegia musica brunense, byla skladba duchovní – sopránová árie Auditui, meo dabis gaudium z jednoho z jeho zhudebnění žalmu č. 50 Miserere na koncertě 9. března 1957. Následujícího roku na koncertech 19. a 22. února 1958 soubor provedl tuto část znovu se dvěma sborovými větami (Miserere a Sacrificium) z téhož díla. Sólistkou byla vždy Běla Syková-Dejmková, komorní sbor řídil Vladimír Telec.
</p>
<p>
V průběhu let byly na koncertech provedeny skladby instrumentálních – Partita d moll, Partita a moll a Sinfonia a moll. Všechny byly mnohokrát reprízovány.
</p>
