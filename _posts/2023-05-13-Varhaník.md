---
layout: post
title: "Varhaník"
group_title: "Interpret"
---
---

<div class="image-container">
    <img src="/assets/varhanik1.png" width="60%" height="60%">
</div>
<div class="popis-obrazku">
<p>
Program varhanního koncertu Vratislava Bělského 15. ledna 1961 na Stadioně.
ODH MZM, sign. C 1.705
</p>
</div>
&nbsp;


<div class="ntext">
<p>
Vratislav Bělský byl agilním a všestranným hudebním interpretem. Se souborem Collegium musicum brunense a dalšími interprety vystupoval jako continuový a komorní hráč. Doprovázel také pěvecké sbory. Vrcholem jeho koncertní činnosti byla samozřejmě sólová varhanní hra. Byl zasvěceným interpretem barokního repertoáru, s nemenší intenzitou se věnoval také hudbě pozdější až po hudbu soudobou. Často vystupoval jako sólista ve varhanních či cembalových koncertech s doprovodem orchestru.
</p>

&nbsp;

<p>
Programy jeho varhanních recitálů často ukazovaly výše popsanou šíři jeho interpretačního záběru – konfrontovaly hudbu různých epoch, vedle skladeb pro sólové varhany se na nich objevovaly skladby koncertantní.
</p>
<p>
Takový byl Bělského koncert na brněnském Stadioně 16. ledna 1961. Vedle varhanních skladeb starých mistrů Dietricha Buxtehudeho, Johanna Sebastiana Bacha, Jana Křtitele Kuchaře a Josefa Segera a varhanních koncertů Georga Friedricha Händela a Josefa Haydna (za doprovodu Collegia Musica brunense) na něm Bělský hrál díla soudobých autorů Petra Ebena a Jána Zimmera. 
</p>