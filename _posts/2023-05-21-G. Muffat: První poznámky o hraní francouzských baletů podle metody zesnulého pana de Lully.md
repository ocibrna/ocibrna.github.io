---
layout: post
title: "G. Muffat: První poznámky o hraní francouzských baletů podle metody zesnulého pana de Lully"
---
---

<div class="image-container">
    <img src="/assets/muffat1.png" width="60%" height="60%">
</div>
<div class="popis-obrazku">
<p>
MUFFAT, Georg. První poznámky o hraní francouzských baletů podle metody zesnulého pana de Lully. Brno: Janáčkova akademie múzických umění, 1992. Obálka knihy.
</p>
</div>
&nbsp;

<div class="ntext">
<p>
Skladatel a varhaník Georg Muffat (1653–1704) vydal ke konci 17. století dvě sbírky skladeb pod názvy Florilegium I. (1695) a Florilegium II. (1698). K nim připojil latinský, francouzský, německý a italský text, v němž uvádí interpretační pokyny, které vycházejí z francouzské praxe, jak ji poznal během svého několikaletého pobytu v Paříži. Tento text  přeložil do češtiny Vratislav Bělský pod titulem <b>První poznámky o hraní francouzských baletů podle metody zesnulého pana de Lully</b>. Překlad vydala v roce 1992 Janáčkova akademie múzických umění.
</p>

&nbsp;

<p>
Muffat ve svém díle zprostředkovává metodu, jak hrát Lullyho balety na houslích. Pro správnou interpretaci stanovuje dva hlavní úkoly, které spolu souvisejí: „lahodit sluchu a současně naznačovat taneční rytmus tak dobře, že se okamžitě pozná, o jaký druh skladby jde, a bezděčně nás to ponouká k tanci“ (s. 3). Dále připojuje následující základní předpoklady:
</p>

<ol>
  <li>správný prstoklad</li>
  <li>celý soubor musí dodržovat stejný způsob vedení smyčce</li>
  <li>neustále zachovávat skutečné tempo každé skladby</li>
  <li>dávat pozor na jisté zvyklosti, pokud jde o repetice, hru nestejných not a zvláštní vlastnosti stylu a tance</li>
  <li>uváženě použít krásné manýry a vhodné ozdoby, které dodávají harmonii lesk jako drahokamy.</li>
</ol>

<p>
Uvedené principy pak popisuje v jednotlivých kapitolách. Jejich názvy vycházejí z dvojverší, které obsahuje pět navržených bodů:
</p>
<div class="citat">
<p>Contactus, Plectrum, Mos, atque Venustas</p>
<p>Efficient alacrem, dulcisonamque chelyn.</p>
</div>

&nbsp;

<p>
Konkrétně se jedná o kapitoly:
</p>
<ol>
  <li><i>Contactus – Správný prstoklad</i></li>
  <li><i>Plectrum – Jak se má vést smyčec</i></li>
  <li><i>Tempus – O taktu nebo tempu</i></li>
  <li><i>M O S – O některých dalších zvycích lullyistů, které mohou našemu výkladu posloužit</i></li>
  <li><i>Venustas – O půvabnostech a ozdobách hry.</i></li>
</ol>

<p>
Bělského překlad Muffatova spisu postrádá úvod, závěr, případně ediční poznámku, prvky, které obsahují jeho ostatní překlady. Nahrazuje je důkladný poznámkový aparát (s. 15–18), který obsahuje základní údaje o autorovi a jeho díle, vysvětlení terminologie, korektury chyb a doplňující údaje. Součástí edice jsou přiložené notové příklady.
</p>
</div>